# PPZ3d_01
1.
Napišite program u kojem ćete zatražiti od korisnika da unese niz znakova te će svaki razmak zamijeniti znakom '_'.
4 boda

2.
Napišite program koji će zatražiti od korisnika da unese dva stringa, te će ih ispisati po 
abecedi u uzlaznom redoslijedu.
6 bodova

3.
Fibonaccijev niz definiran je na sljedeći način: 
• prvi član niza je 0 
• drugi član niza je 1 
• svaki sljedeći član niza jednak je zbroju prethodna dva člana 
Napišite program koji će zatražiti od korisnika da unese broj n, te će izračunati n-ti član 
Fibonaccijevog niza.
8 bodova

4.
Napišite program koji će za definirani niz tipa double pronaći član koji najmanje odstupa od 
prosječne vrijednosti niza. Program mora raditi ispravno za proizvoljni broj članova niza.
8 bodova

5.
Definirajte klasu NebeskoTijelo sa sljedećim varijablama članicama:
• varijable tipa double
BrzinaOkoOsi 
BrzinaOkoSunca 
Definirajte klase Planet i Satelit izvedene iz klase NebeskoTijelo, te im definirajte sljedeće 
konstruktore:
Planet(double, double) 
Satelit(double, double) 
koji će dodijeliti vrijednosti proslijeđenih argumenata naslijeđenim varijablama članicama
Definirajte dva objekta Zemlja i Mjesec tipova Planet i Satelit.
12 bodova


Ukupno bodova: 38
Kriterij:
19 - dovoljan
24 - dobar
30 - vrlo dobar
35 - odličan
